## Управління дозволами в застосунку

### 1. Робота з дозволом на камеру

У застосунок було додано сучасний механізм запиту дозволу на використання камери.  
Замість того, щоб запитувати дозвіл одразу після запуску застосунку, дозвіл на камеру тепер запитується **лише тоді**, коли користувач уперше натискає кнопку **“Зробити фото”**.

Для коректної роботи функціоналу зйомки до `AndroidManifest.xml` були додані такі елементи:

```xml
<uses-feature android:name="android.hardware.camera" android:required="false" />
<uses-permission android:name="android.permission.CAMERA" />
```

### 2. Використання Android Photo Picker для роботи з фотографіями

У застосунку, коли користувач натискає "Обрати з галереї", замість застарілого доступу до сховища використовується
вбудований **Android Photo Picker**, який дозволяє користувачеві вибрати фото
без необхідності надання дозволу на читання всіх медіафайлів.

#### Переваги Photo Picker:
- не потребує дозволів на доступ до всіх фото;;
- забезпечує конфіденційність, бо застосунок отримує лише вибрані користувачем фото;
- автоматично використовує системний інтерфейс Android;
- працює на Android 11 і новіших версіях.

### 3. Доступ до локації

Додаток використовує доступ до **геолокації** у приватний і безпечний спосіб. Ми запитуємо **тільки приблизне місцеположення** (`ACCESS_COARSE_LOCATION`), що достатньо для роботи додатку.

**Дозвіл на доступ до локації запитується тільки при натисканні кнопки "Додати місцеположення"**. Він не запитується відразу після запуску програми, що дозволяє користувачеві зберігати контроль над своїми даними.

Після надання дозволу додаток отримує приблизну локацію користувача.  На емуляторі координати можуть не з’явитися відразу або взагалі не бути розпізнані.

Для коректної роботи функціоналу локації до `AndroidManifest.xml` був доданий такий елемент:
```xml
 <uses-permission android:name="android.permission.ACCESS_COARSE_LOCATION" />
```

#### Переваги використання приблизної локації (ACCESS_COARSE_LOCATION)
- Мінімізуємо доступ до локації та використовуємо **тільки необхідні дозволи**.
- Використовуємо **приблизне місцеположення**, достатнє для функцій додатку.
- Не зберігаємо та не передаємо точні GPS-координати користувача.
- Дозвіл запитується **тільки тоді, коли користувач активно хоче додати місцеположення**.

